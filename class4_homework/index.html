<!DOCTYPE html>
<html dir="rtl" lang="he">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

    <title>מהדר ומפרשן</title>

    <link href="https://cdn.jsdelivr.net/npm/bootstrap@5.1.3/dist/css/bootstrap.min.css" rel="stylesheet" integrity="sha384-1BmE4kWBq78iYhFldvKuhfTAU6auU8tT94WrHftjDbrCEXSU1oBoqyl2QvZ6jIW3" crossorigin="anonymous">
    <link rel="stylesheet" href="style.css">
</head>
<body>
    <div class="mainContainer">
        <h3>Open Console</h3>
        
        <div class="middleContainer">

            <div class="box">
                <h3>מהדר</h3>
                <p>בשל הקושי לתכנת את המחשב בשפת מכונה, פותחו עם השנים שפות תכנות מופשטות יותר, הנקראות שפות עיליות.</p>
                <p>הדקדוק המגדיר שפה עילית הוא מורכב יותר מדקדוק שפת המכונה, אך עם זאת ברור יותר ומאפשר התייחסות מופשטת יותר להיבטים שונים של החומרה והתוכנה, תחזוקתיות קלה יותר, ופיתוח מהיר יותר.</p>
                <p>כל מחשב בנוי על שבב אלקטרוני אחד או יותר הקרוי מעבד המסוגל לקבל בצורה בינארית נתוני קלט, לבצע עליהם פעולה מסוימת ולחשב את הפלט. הכנסת הנתונים והפקודות למעבד מתבצעת בצורה של הכנסת קוד (מספר) של פקודה, יחד עם הנתונים שיעובדו. רצף הפקודות שניתן למעבד נקרא שפת מכונה. אותה שפת מכונה היא התוכנה המורצת במחשב.</p>
                <p>מהדר הוא תוכנה אשר מתרגמת שפת תכנות כלשהי לשפה אשר המכונה תבין.</p>
                <p>בדרך כלל המהדר מתרגם שפת עילית כלשהי לשפת מכונה אשר אותה מכונה תוכל להבין ולהריץ את אותה התוכנית. מהדר מותאם לחומרה ולמערכת הפעלה ספציפית וכן לשפה אותה הוא מותאם לתרגם בלבד. פעולת המהדר כרויה <strong>הידור</strong>.</p>
                <p>תהליך בניית תוכנת מחשב מתחלק לשני שלבים עיקריים - הידור וקישור. המהדר אחראי על תהליך ההידור. בתהליך ההידור ממיר המהדר את הקוד שכתב המתכנת, לשפת מכונה, כך שעבור כל קובץ שעבר הידור נוצר קובץ מקביל בשפת מכונה אותו נוכל להריץ.</p>
                <p>תהליך ההידור מורכב ממספר תת-שלבים עיקריים: ניתוח מילולי, ניתוח תחבירי, ניתוח סמנטי, ולבסוף שלב יצירת קוד המכונה.</p>
                <p>בתהליך הקישור מקושרים ביחד קבצים אלה לתוצר סופי- תוכנה שניתנת לביצוע במעבד ובמערכת הפעלה מסוימת.</p>
                <p>מהדרים של שפות תכנות מסוימות מפיקים קוד למעבד וירטואלי שאינו מיושם באופן ישיר בחומרה. דוגמה לשפות כאלה - ‏Java, ‎C#‎ ו-Smalltalk. היתרון בשיטה זו הוא היכולת להריץ את אותו קובץ מהודר במעבדים מסוגים שונים.</p>
            </div>
            <div class="box">
                <h3>מפרשן</h3>
                <p>מפרשן הוא תוכנה אשר מקבלת קוד מחשב ומבצעת פקודה אחר פקודה בסדר יורד את פעולות הקוד באופן ישיר.</p>
                <p>שפות אשר משתמשות במפרש נקראות שפות מפורשות. כדוגמת JavaScript, Python, VisialBasic ועוד.</p>
                <p>מחשב מסוגל להריץ תוכניות הכתובות בשפה שלו בלבד, שפת מכונה. לכן על מנת להריץ תוכנית מסוימת שאינה כתובה בשפת מכונה, יש לתרגם שפה זו בכדי שהמחשב יוכל להבין. המפרשן יתרגם את התוכנית לפני כל הפעלה, לעומת מהדר אשר מתרגם את התוכנית פעם אחת ושומר אותו כקובץ הפעלה.</p>
                <p>מפרש, יאפשר הרצה של התוכנית כמעט בכל מכונה משום שהתוכנית תתורגם על כל מכונה מחדש. לעומת מהדר אשר התהליך מורכב טיפה יותר, כאשר המהדר מתרגם את הקוד לחומרה ספציפית אשר עליה עתיד לרוץ</p>
                <p>שימוש במפרש עלול לצרוך משאבים רבים בשל העובדה כי התוכנית מתורגמת כל פעם מחדש. בנוסף, דרישות מסוימות של התוכנית (כמו הקצאת זיכרון) עלולים לקחת יותר זמן בעת שימוש במפרש, לאור העובדה שהתוכנית לא עובדת ישירות מול מערכת ההפעלה, אלא מול המפרש.</p>
                <p>לאור הבעייתיות שהוצגה, שימוש טהור במפרש נדיר, ונעשה בעיקר ברשת האינטרנט, שם יש צורך בגמישות רבה. אחד היתרונות של שימוש בקוד בלתי מהודר הוא העובדה, שניתן להחליף את המפרש עצמו מבלי להדר מחדש את קובצי התוכנית. כך אין צורך להפיץ מחדש את התוכנית עם כל שדרוג של השפה בה כתוב קוד המקור. לתוכנית המיועדת להרצה באמצעות מפרש בדרך-כלל קוראים תסריט (סקריפט).</p>
                <p>הרצה על ידי מפרש פשוטה יותר למימוש, אולם גוררת חסרונות לא מעטים. לדוגמה: מקבלים הודעה על שגיאת תחביר פשוטה רק בזמן ריצה.</p>
            </div>

        </div>
    </div>

    <script src="script.js"></script>
</body>
</html>